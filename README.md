## **Progetto Waat Anno Accademico 2021-2022**, _Topic modeling:_ Analisi delle tendenze della stampa italiana nell’ultimo triennio e impatto sulle notizie del verificarsi dei due grandi eventi Covid19 e Invasione delle truppe russe in Ucraina

_Docente:_ Prof. Marco Ortu

_Autori:_ Alessandro Piroddi, Davide Locci.

_Obiettivo del progetto:_ Il progetto prevede di prendere in considerazione tre diversi periodi temporali:
a)Il periodo antecedente al diffondersi della pandemia da COVID-19.
b)Il periodo di tempo che è intercorso dal diffondersi della pandemia all’annuncio di invasione delle forze
russe in Ucraina.
c)Il periodo che intercorre tra l’annuncio dell’invasione russa in Ucraina fino ai giorni attuali.

Sulla base di questi 3 periodi temporali, l’obiettivo è quello di confrontare, al verificarsi dei due grandi eventi che hanno segnato l’ultimo triennio ( appunto diffusione della pandemia e invasione russa) come e in quale misura si siano modificati gli argomenti trattati dalla stampa italiana. Eventualmente l’obiettivo è anche quello di cercare di capire se, e in quale misura, ci sia una tendenza a polarizzare l’attenzione su una singola tematica, quella più in voga, cannibalizzando tutte le altre.

_Strumento di analisi:_ Lo strumento di analisi scelto per raggiungere il nostro obiettivo, è la Topic Modeling, che ci permetterà di rilevare i topic delle notizie per i tre diversi periodi temporali presi in considerazione, e di confrontarli.

_Fonte testuale:_ Abbiamo scelto di procedere nel recuperare le fonti testuali della stampa italiana dal social network Twitter. Sulla base di quanto emerso dal colloquio con il Professore, prenderemo in considerazione tre testate giornalistiche, in modo tale da considerarne una per ogni orientamento politico (sinistra, centro,destra).
I tweet verranno estratti dagli account Twitter ufficiali delle tre testate giornalistiche prese in considerazione (La Repubblica, Corriere della Sera, Il Giornale). Al momento dell’estrazione, considereremo tutti i tweet di ognuna delle tre testate, senza filtrare per argomento, in modo tale che sia poi la topic modeling a stabilire quelli che sono i topic affrontati dalla stampa.

_Bonus track:_ Potrebbe essere interessante ripetere l’analisi con un'altra nazione, come gli Stati Uniti. In questo modo si potrebbe confrontare se, le tendenze dei media italiani in tema di argomenti trattati nei tre diversi periodi presi in considerazione, corrispondono con quanto avviene negli USA e rispondere a domande come:
-Quali erano i topic principali in Italia e negli USA prima dello scoppio della pandemia? Ci sono differenze?
-Quali sono i topic principali in Italia e negli USA nel periodo di diffusione della pandemia? Rispetto a quanto accadeva prima, c’è stato un appiattimento delle differenze degli argomenti trattati?
-Con quali differenze, in termini di risonanza mediatica, è percepito lo scoppio della guerra in Italia e negli USA? Ad esempio negli Stati Uniti potrebbe esserci un maggior distacco e una minore percezione di quanto sta accadendo dovuta alla lontananza geografica dalla zona del conflitto.
